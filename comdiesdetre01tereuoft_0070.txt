PROLOGUS

Poeta quum primum animum ad scribendum adpulit,
ld sibi negoti credidit solum dari,
Populo ut placerent, quas fecisset fabulas:
Verum aliter evenire multo intellegit.
Nam in prologis scribundis operam abutitur,
Non qui argumentum narret, sed qui malevoli
Veteris poetae maledictis respondeat.
Nunc, quam rem vitio dent, quaeso animum advortite.
Menander fecit Andriam et Perinthiam. ⁷
Qui utramvis recte norit, ambas noverit.
Non ita dissimili sunt argumento, sed tamen
Dissimili oratione sunt factae ac stilo.
Quae convenere, in Andriam ex Perinthia
Fatetur transtulisse, atque usum pro suis.
Id isti vituperant factum, atque in eo disputant
*contaminari non decere fabulas.
Faciunt nae intellegendo, ut nihil intellegant :
Qui quum hunc accusant, Naevium, Plautum, Ennium
Accusant, quos hic noster auctores habet:
Quorum :emulari exoptat negligentiam
Potius quam istorum obscuram diligentiam.
Dehinc, ut quiescant porro, moneo, et desinant
Maledicere, malefacta ne noscant sua.
Favete, adeste aequo animo, et rem cognoscite,
Ut pernoscatis, ecquid spei sit reliquum,
Posthac quas saciet de integro comoedias,
Spectandae an exigendae sint vobis prius.
1..11.ueius Lavinius. voyez sur ee poem, qui n'est plus eonnu que pu· lec rati-

lei-ie?⁸ de Terence. Fun-11. Bothe, Poetarum Latii scen-'comm fraquman,
p. 1‘· .

