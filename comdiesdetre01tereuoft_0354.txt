292 HEAUTON TlMORUMENOS.

Tractare, sed vi et via pervolgata patrum.
Quotidie accusabam ε hem tibine haec diutius
Licere speras facere me vivo patre,
Amicam ut habeas prope jam in uxoris loco?
Erras, ει id credis, et me ignoras, Clinia.
Ego te meum esse dici tantisper volo,
Dum, quod te dignumst, facies: sed si id non facis
Ego, quod me in te sit facere dignum, invenero.
Nulla adeo ex re istuc lit, nisi ex nimio otio.
Ego istuc aetatis non amori operam dabam,
Sed in Asiam hinc abii propter pauperiem, atque ihi
Simul rem et gloriam armis belli repperi.
Postremo adeo res rediit: adulescentulus
Saepe eadem et graviter audiendo victus est ι
Putavit me et aetate et benevolentia
Plus scire et providere, quam se ipsum sibi ε
ln Asiam ad regem militatum abiit, Chreme.
caumes.

Quid ais?

menemus.

Clam me profectus, mensis tris abest.

caumes.

Ambo accusandi : etsi illud inceptum tamen

Animi est pudentis signum et non instrenui.
nummus.

Ubi comperi ex iis, qui ei fuere conscii,

Domum revortor maestus, atque animo fere

conturbato atque incerto prae aegritudine.

Adsido : adcurrunt servi : soccos detrahunt ε

Video alios festinare, lectos sternere,

Cenam apparare ε pro se quisque sedulo

1. Du roi de Perse. ces sortes d’enrolements n'etaient pu taret, ainsi qu οι
le voit par la reu-nite des nix mille.

 

