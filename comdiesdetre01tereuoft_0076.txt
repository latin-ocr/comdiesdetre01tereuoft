¹4 ANDRIA.

sosia.
Non injuria : nam id arbitror

Adprime in vita esse utile, ut ne quid nimis.

smo.
Sic vita erat : facile omnes pert'erre‘ac pati :
Cum quibus erat cunque una, iis sese dedere :
Eorum obsequi studiis: advorsus nemini :
Numquam praeponens se illis : ita facillume
Sineinvidia laudem invenias, et amicos pares.

sosiA.
Sapienter vitam instituit ε namque hoc tempore
Obsequium amicos, veritas odium parit.

smo.
Interea mulier quaedam abhinc triennium
Ex Andro commigravit huc viciniae,
inopia et cognatorum negligentia
Coacta, egregia forma atque aetate integra.

sosiA.
Hei, vereor ne quid Andria adportet mali.

suro.
Primum baec pudice vitam, parce ac duriter
Agebat, lana ac tela victum quaeritans.
Sed postquam amans accessit, pretium pollicens,
Unus et item alter : ita ut ingenium est omnium
¹ Hominum ab labore proclive ad lubidinem,
Accepit conditionem3 dein quaestum occipit.
Qui tum illam amabant, sorte, ita ut.fit, tilium
Perduxere illuc, secum ut una esset, meum.
Egomet continuo mecum ε Certe captus est ;
Habet! Observabam mane illorum servolos
Venientes aut abeuntes: rogitabam: Heus puer,
Dic sodes, quis heri Chrysidem habuit? Nam Andria)
illi id erat nomen.

sosu.

Teneo.

 

